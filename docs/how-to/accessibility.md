# Tillgänglighet på Avanza
i> Vi strävar efter att skapa digitala upplevelser som är tillgängliga och lätta att använda för alla användare – oavsett förmåga, behov eller hjälpmedel.

Det här gör vi för att användare har olika förutsättningar när de konsumerar våra appar och webb. De har olika enheter och webbläsare, varierande datorvana och olika sätt att navigera/interagera (mus, tangentbord, gester, skärmläsare). De kan även vara personer med funktionsvariation som till exempel har en synnedsättning, nedsatt finmotorik eller hjärntrötthet.

För att lyckas följer vi [WCAGs (Web Content Accessibility Guidelines) fyra principer om tillgänglighet](https://www.w3.org/WAI/WCAG21/Understanding/intro#understanding-the-four-principles-of-accessibility):
- **Möjlig att uppfatta** – Jag kan uppfatta information/komponenter med minst en av mina sinnen.
- **Hanterbar** – Jag kan navigera och använda alla funktioner med olika inmatningssätt.
- **Begriplig** – Jag kan förstå innehållet, jag får felmeddelanden och instruktioner när jag behöver det.
- **Robust** – Tekniken är kompatibel med olika hjälpmedel, webbläsare, operativsystem och enheter, samt att mina inställningar i dessa respekteras.

## Vad förväntas av mig?
På Avanza jobbar vi för att följa [WCAG 2.1](https://www.w3.org/TR/WCAG21/), nivå AA (dubbel-A), men tillgänglighet är mer än lagar och regler.
Genom att tillämpa metoder för inkluderande design och att lyfta potentiella problem i alla delar av processen, vill vi säkerhetsställa att det vi skapar ska fungera för så många användare som möjligt.
Tillgänglighet är ett gemensamt ansvar för alla team som riktar sig till våra slutanvändare – från produktägare, designers och utvecklare till dig som skapar innehåll och kommunikation.

Om tillgänglighet är nytt för dig så rekommenderar vi att du kolla på vår [introduktionssida](/how-to/accessibility-education). Där hittar du inspelningar från utbildningstillfällen vi haft och matnyttiga länkar. Vi önskar också att du läser våra [riktlinjer om tillgänglighet](/guidelines/accessibility-guidelines) och utrustar dig med de [rekommenderade verktygen](/guidelines/accessibility-guidelines#verktyg) för testning. 

## Mint
Vi strävar efter att alla våra komponenter ska vara tillgängliga och jobbar med att kvalitetshöja de komponenter som finns idag. Vi vill att:
- Nya komponeter och förändringar i existerande komponenter måste granskas för tillgänglighetsproblem innan de godkänns och hamnar i biblioteket.
- Om du hittar tillgänglighetsproblem i en komponent rapporterar du en [issue i gitlab](https://redacted/frontend/gaia/-/issues/new?issuable_template=default&issue[issue_type]=incident).

Våra komponenter har stöd för några övergripande tillgänglighetsfunktioner för slutanvändare:
- Tangentbordsinteraktion
- Förutsättningar för att fungera med skärmläsare
- Mörkt och ljust tema
- Skalbar text med hjälp av våra semantiska typsnittsklasser


## Tillgänglighetsrådet
Tillgänglighetsrådet består av eldsjälar från olika skrån inom Product & Tech och strävar mot att öka medvetenhet, engangemang och förutsättningar för arbete med tillgänglighet på Avanza. För att fler ska kunna bygga tjänster/produkter som alla kan använda.

För stöd och hjälp har de skapat kanalen [#it-tillgänglighet på Slack](https://avanzabank.slack.com/archives/CNSMPMHC6) där alla hjälps åt över teamgränserna och stöttar varandra i vårt arbete mot en mer tillgänglig framtid. Du kan också pinga tillgänglighetsrådet direkt i kanalen på @tillganglighjalp.
