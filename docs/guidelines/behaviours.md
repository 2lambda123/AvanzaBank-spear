# Våra beteenden
i> Vilka beteenden har de miljoner människor som är eller kanske vill bli kunder hos oss?  
<br>

![Våra beteenden](/docs/_media/behaviours/alla_beteenden.png)

## Varför beteenden?
Vi träffar kunder och icke-kunder var tredje vecka för att prata om sparande och ekonomi. Utifrån de insikter vi får har vi skapat beteendebeskrivningar för att förklara våra målgrupper. Beskrivningarna är generaliserade och utformade för att vi ska kunna använda dem i vår designprocess och för att skapa relevanta tjänster till våra användare. En kund kan ha ett eller flera beteenden. Som kund behöver en inte gå igenom alla olika beteenden. Vi kan få in nya kunder som stämmer in på alla olika beteendebeskrivningar.

## Kunskap, tid och engagemang
Olika faktorer avgör vilken tjänst som passar bäst för olika personer. Våra kunder har olika kunskapsnivå kring sparande, ekonomi och värdepapper. Vi vet också att personer vill lägga mer eller mindre tid på sitt sparande i olika situationer. Vi har beskrivit det här i tre olika engagemangsnivåer; Do it for me, Help me do it och Do it myself. 

Vi har placerat in beteendena i diagrammet för att beskriva kunskapsnivå, engagemansnivå och den tid en vill lägga på sitt sparande. 

![Kunskap, tid och engagemang](/docs/_media/behaviours/kunskap_beteenden.png)

En person ska få vara kund hos oss oavsett vilket beteende hen har. Vi ska erbjuda tjänster som passar alla beteenden och det finns ingen strävan att få personer att byta beteende. I klarspråk betyder det att vi ska göra tjänster så att Börja kan ha ett sparande utan att behöva lära sig en massa om värdepapper, t ex genom Avanza Auto och liknande tjänster. Men om en person med Börja-beteende vill lära sig mer så ska vi erbjuda ett enkelt sätt att öka kunskapen och engagemanget så att personen tillslut blir en Spara. Dessa möjliga rörelser mellan beteenden är visualiserade som pilar i diagrammet.

Vi vet också att många Investera i vissa situationer (t ex barnspar och pension) vill ha en tjänst där de slipper lägga så mycket tid och engagemang på sitt sparande; en sk Do-it-for-me-tjänst.

## Börja
![Börja](/docs/_media/behaviours/borja.png "width=300")  
*“Har koll på min ekonomi men vill inte lägga en massa tid på den. Vill bara att det ska funka.”*

### Det här är Börja
Har bra koll på sin ekonomi. Sparar mer eller mindre regelbundet på sparkonto utan ränta och i fonder. Har fondsparande på storbank med fonder som bankrådgivare rekommenderat. Har kort eller del av sparande på annan bank med bättre erbjudande. Är nöjd med sparandet och har inget behov av att ändra något om inte situationen förändras eller om erbjudandet är mycket bättre/enklare. Vet att det går att spara bättre och med chans till högre avkastning, men vill inte ta den risken det innebär. Vill inte behöva lära sig mer om värdepapper eller lägga mer tid på sitt sparande. Gillar smarta, enkla & digitala tjänster som förenklar vardagen. Känner inte till Avanza eller förknippar Avanza med aktier.

## Spara
![Spara](/docs/_media/behaviours/spara.png "width=300")  
*“Tycker att det är kul med sparande men det är lite svårt att veta om jag kan göra något bättre.”*

### Det här är Spara
Tycker att det är kul att ta hand om sin ekonomi. Har koll på alla delar av ekonomin och har själv valt vart och hur pengarna ska placeras. Sparar regelbundet på sparkonto och i fonder. Tycker att aktier verkar spännande men vill inte lägga den tid som krävs för att hålla på med det. Fonder är mer stabilt och långsiktigt. Vill förstå och lära sig mer om sparande och läser på och inspireras på olika håll.

Pratar ekonomi och sparande med partner eller vänner. Är nöjd med sparandet men är inte främmande för att testa något nytt om hen blir inspirerad eller påverkad av någon.

## Investera
![Investera](/docs/_media/behaviours/investera.png "width=300")  
*“Jag har min strategi för hur jag ska investera på bästa sätt. Jag har valt bank utifrån lägst kostnad och bäst tjänst.”*

### Det här är Investera
Ekonomi och investeringar är ett av Investeras främsta intressen. Konsumerar ekonominyheter och analyser nästan varje dag och har koll på sina investeringar. Investerar regelbundet och handlar framförallt aktier. Investerar mestadels på lång sikt. Är nyfiken på andra värdepapper än aktier. Har en strategi för att nå så hög avkastning som möjligt. 

Pratar ekonomi och sparande med partner, kollegor och vänner. Använder olika tjänster och verktyg (t ex excel) för att hålla koll och följa upp sina strategier, det räcker inte med de verktyg som banken erbjuder. Är påläst och ställer krav på banken för att få ut så mycket som möjligt och inte betala för mycket. 

## Trejda
![Trejda](/docs/_media/behaviours/trejda.png "width=300")  
*“Jag använder många olika tjänster för att handla och analysera.”*

### Det här är Trejda
Investeringar kan vara Trejdas inkomstkälla. Köper och säljer dagligen enligt en strategi. Handlar på kort sikt och är aktiv mer eller mindre hela tiden. Handlar aktier och börshandlade produkter. Använder ibland traderprogram. Använder många olika källor för beslutsfattande. Har ett arbetsrum hemma med flera skärmar igång samtidigt.

Alla har hittat sitt eget sätt och sina egna metoder och verktyg för att utföra jobbet på bästa sätt.

## Gambla
![Gambla](/docs/_media/behaviours/gambla.png "width=300")  
*”Investeringar är min hobby. Kör mycket på magkänsla och hoppas på raketer.”*

### Det här är Gambla
Handlar värdepapper (ofta aktier) på magkänsla. Ett lustfyllt intresse som förhoppningsvis ger avkastning. Letar efter raketer. Ser ibland handeln som ett spel. Kan ta hög risk utan att veta om det eller för att hen struntar i konsekvenserna. 

Ibland tror Gambla att hen har tagit bra, genomtänkta beslut och är ovetande om att risken är väldigt hög. Är ofta påverkade av tips från kollegor, vänner eller olika forum.
