# Appighet
i> Enligt Avanzas kanalstrategi ska vi prioritera apparna. För att undvika att upplevelsen blir webbig, i och med att vi bygger apparna med pwa-teknik, beskriver vi här hur våra sidor på webben och i apparna ska designas. En appig upplevelse bidrar till en kvalitetsupplevelse och vi på Avanza ska såklart hålla hög kvalitet. 


## Välkoreograferat
Komponenter och element inom en vy är samspelta. De anpassas efter och påverkas av vad användaren gör. Vi kan likna det vid en dans med flera dansare som rör sig tillsammans.
Ett exempel är att element i toppen på en vy skalas ner när man scrollar. 

<video src="http://mint.avanza.se/_media/appyness/valkoreograferat_do.mp4" width="375px" controls>Not Support</video>

*Exempel på välkoreograferat. Innehållet i toppen skalas och tonas ner på ett fint sätt när man scrollar.*

## Fokus på funktionalitet
Ge användaren möjlighet att göra snarare än att läsa och hjälp användaren att hålla fokus. Vyerna i apparna bör alltså prioritera själva interaktionen och låta text- och bildinformation vara sekundär. Känslan ska vara att jag som användare kan agera direkt, att jag inte behöver läsa en massa först, utan att det är så pass avskalat och enkelt att det inte behövs. I vissa fall behövs såklart längre texter, men då ska vi försöka sträva efter att göra dessa sekundära mot funktionaliteten.

<video src="http://mint.avanza.se/_media/appyness/fokus_funktionalitet_do.mov" width="375px" controls>Not Support</video>

*Exempel där fokus är på funktionalitet. Jämför med alternativet där det ligger en stor illustration och text innan själva funktionaliteten presenteras.*

<video src="http://mint.avanza.se/_media/appyness/fokus_funktionalitet_dont.mov" width="375px" controls>Not Support</video>

## Fokus på en sak i taget
Hjälp användaren att hålla fokus genom att presentera en sak i taget. Har man tex ett formulär presenteras med fördel en fråga per vy istället för alla efter varandra.

<video src="http://mint.avanza.se/_media/appyness/fokus_en_sak_i_taget_do.MP4" width="375px" controls>Not Support</video>

*Exempel där vi visar en sak i taget. Contextual overlay visas med innehåll och hjälper användaren att fokusera bara på det.*

## Direktmanipulation
Använd swipe, pinch och press. Direktmanipulation engagerar och ger förståelse samtidigt som det bidrar till en appig upplevelse. Det går snabbt att interagera med gränssnittet och användningen känns anpassad till touchförutsättningen. Vi bör dock av tillgänglighetsskäl ge fler alternativ till direktmanipulation. 

<video src="http://mint.avanza.se/_media/appyness/direktmanipulation_do.mp4" width="375px" controls>Not Support</video>

*Exempel på direktmanipulation. Vald flik kan ändras genom swipe.*

## Förladda innehåll
Innehållet ska upplevas vara på plats när du öppnar en sida. Går inte det, så ska vi använda ghostelement för att bibehålla den appiga känslan. Det är en typiskt appig upplevelse att innehållet i en app redan finns där. På webben laddar man när man kör men en app har man redan laddat ner. Genom att använda ghostelement vid laddning ger man samma upplevelse som att det redan finns innehåll. [DST håller på och tar fram ghostdesign som alla team kommer kunna använda.]

<video src="http://mint.avanza.se/_media/appyness/forladda_innehall_do_och_dont.mp4" width="375px" controls>Not Support</video>

*Exempel där innehållet i vyn finns direkt vs. där användaren får vänta på innehållet. Stor skillnad i appighetskänslan!

## Konsekvens
Vi följer våra riktlinjer kring interaktion. Konsekvens är viktigt för kvalitet, kontroll och igenkänning. Vi använder samma element till samma funktion. 

<video src="http://mint.avanza.se/_media/appyness/inkonsekventa_interaktioner.mp4" width="375px" controls>Not Support</video>

*Exempel på inkonsekvent interaktion. Frågorna öppnas på olika sätt.*