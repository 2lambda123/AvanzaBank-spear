# Designprinciper
i> Tack vare våra designprinciper kan vi skaffa oss en gemensam bild om hur vi ska se ut och kännas för kunden. I alla våra produkter, tjänster och kanaler. Du kan se en prototyp av vår designprincipssida [här](https://www.figma.com/proto/QrL1Yj8VIRBpWSGCgiCzyi/Designsprint_Principer?node-id=69%3A309&scaling=min-zoom). 

![Designprinciper](/docs/_media/design-principles/principkort.png)
## Lustfylld
**Så känner användaren**<br>
*“Det är kul och inspirerande att använda Avanza. Små överraskningar gör att jag stannar kvar och aldrig tröttnar.”*

**Så tänker vi**<br>
Vi hittar rätt tillfälle att överraska och göra det lilla extra för att förhöja upplevelsen.

**Så gör vi:**
- Vi lägger tid och energi på att utforma detaljer och microinteraktioner för att förstärka eller förtydliga upplevelsen
- Vi gör roliga effekter/animationer/illustrationer för att skapa en härlig känsla hos användaren och som kan bli en snackis.
- Genom färg, form och rörelse skapar vi en härlig känsla för kunderna.
- Vi översköljer inte användaren med lustigheter som tar fokus från användarens mål eller uppgift. 

## Stöttande
**Så känner användaren**<br>
*“Jag litar på att Avanza ger mig förutsättningar att fatta rätt beslut. Jag blir guidad och hjälpt när jag behöver det.“*

**Så tänker vi**<br>
Vi är pedagogiska och skapar tydliga gränssnitt för att kunderna ska förstå och lita på sina egna beslut. 

**Så gör vi**
- Vi är relevanta för alla beteenden och anpassar upplevelsen efter situation och behov.
- Vi stöttar med visuella hjälpmedel där det behövs för att hjälpa användaren.
- Vi designar våra tjänster utifrån primära och sekundära beteenden som ska använda tjänsten. Allt är inte anpassat för alla och vi vågar prioritera.
- Vi förklarar med visuella hjälpmedel när text eller siffror inte räcker till för att få användaren att förstå
- Vi lämnar aldrig användaren i en återvändsgränd utan det finns alltid något mer att utforska.
- Vi visar alltid var användaren är och vad som kommer hända för att skapa förståelse och kontroll.
- Vi peppar och ger feedback när användaren har gjort något bra eller när de kan göra något bättre. 

## Smart
**Så känner användaren**<br>
*“Avanza känns nytänkande och påhittiga. De gör det krångliga enkelt. Det känns som att Avanza är anpassat för mig och mina behov.”*

**Så tänker vi**<br>
Vi hittar lösningar på problem som kunden inte visste att vi kunde lösa.

**Så gör vi**
- Vi hänger med och är flexibla för att möta våra kunders förändrade krav och behov.
- Vi rensar bort onödiga steg och processer i flöden och ifrågasätter om de behövs eller om de kan utformas på nåt bättre sätt.
- Vi vänder krångliga måsten (typ regelverk) till något positivt och lärande för användaren. 
- Vi flyttar det svåra och komplexa från användaren till oss själva. Det är vi som ska lösa problemet, inte användaren.
- Vi förenklar utan att fördumma.
- Vi skapar upplevelser som andra aktörer ser upp till och tar efter.
- Vi vågar testa nytt och utmana gamla sätt.
- Vi jämför oss med de bästa gränssnitten, oavsett bransch, för att möta och överträffa kundernas förväntningar på digitala tjänster.
- Vi letar ständigt efter “skav och friktion” där vi kan föregå användarnas krav

## Konsekvent
**Så känner användaren**<br>
*“Var jag än möter Avanza känner jag igen mig så att jag känner mig trygg och självsäker när jag ska utföra en uppgift.”*

**Så tänker vi**<br>
Vi har en sammanhängande upplevelse och är tydligt urskiljbara, utan att vara enformiga.

**Så gör vi**
- Vi följer mönster och principer genom vårt eget designsystem och allmänt vedertagna interaktionsmönster och best practice.
- Vi anpassar för de olika kanalerna när behovet finns eller när beteendet kräver det, men igenkänningen mellan kanalerna är stor.
- Vi är enhetliga men inte enformiga
- Vi vidareutvecklar våra mönster och principer kontinuerligt
- Vi ser till att det gamla inte spretar för mycket och att det byts ut eller uppdateras.
- Vi stöper inte allt i samma form utan att utvärdera om det är rätt, vi upprepar inte gamla dåliga mönster eller gör saker av gammal vana
- Vi uppfinner inte hjulet varje gång eller skapar nya mönster bara för sakens skull.

